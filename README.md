# Δημόσια Παιδική Χαρά για Όλους-Πάτα Play

## Περιγραφή Ιδέας

Αφορμή για αυτό το έργο αποτέλεσε ένας αγαπημένος δημόσιος χώρος των μαθητών, η **παιδική χαρά**. Αφού τα παιδιά μοιράστηκαν μαζί μας ευχάριστες εμπειρίες τους από αυτόν τον χώρο, προέκυψε ο προβληματισμός:

> Μπορούν όλα τα παιδιά να παίξουν και να χαρούν στις παιδικές χαρές;  
> Είναι όλα τα πάρκα ασφαλή και προσβάσιμα για όλους;

Αποφασίσαμε, λοιπόν, να **σχεδιάσουμε και να κατασκευάσουμε μία δημόσια παιδική χαρά**, δίνοντας έμφαση στην **εργονομία**, την **προσβασιμότητα** και την **αισθητική**.

Δείτε το βίντεο παρουσίασης:  
[https://www.youtube.com/watch?v=Am0vidqYyyA](https://www.youtube.com/watch?v=Am0vidqYyyA)

---

## Οδηγίες Λειτουργίας

### Edison - Το Ρομπότ Ξεναγός

Ο **Edison** είναι προγραμματισμένος να οδηγεί σε όλα τα παιχνίδια της παιδικής χαράς άτομα με προβλήματα όρασης. Μπροστά από κάθε παιχνίδι του πάρκου, κάνει μία μικρή στάση προκειμένου να αποβιβαστούν οι επιβάτες.

---

### Γήπεδο Boccia

Στο πάρκο μας υπάρχει ένα **γήπεδο boccia** – ένα άθλημα για άτομα με κινητικές δυσκολίες. Για να παίξουν οι παίκτες, συνεργάζονται με τους φροντιστές τους.

Εμείς εξελίξαμε αυτό το παιχνίδι χρησιμοποιώντας έναν μικροελεγκτή **micro:bit** και έναν **σερβοκινητήρα**. Έτσι, μπορούμε να κινήσουμε τη ράμπα του παιχνιδιού με κουμπιά:

- Πατάμε **A** → η ράμπα κινείται **δεξιά**
- Πατάμε **B** → η ράμπα κινείται **αριστερά**

---

### Κούνια & Γύρω-Γύρω Όλοι

Στην παιδική μας χαρά υπάρχουν δύο ακόμα παιχνίδια γνωστά στα παιδιά:

- Η **κούνια** διαθέτει εργονομικό κάθισμα στο ίδιο επίπεδο με το έδαφος και ράμπα για να μπορούν να ανέβουν και τα αμαξίδια.
- Το **γύρω-γύρω όλοι** είναι κατασκευασμένο με την ίδια φιλοσοφία προσβασιμότητας.

---

### Φωτεινό Χαλί

Το παιχνίδι αυτό είναι παραλλαγή του "μουσικού χαλιού" και ονομάζεται **φωτεινό χαλί**. Η λειτουργία του:

- Υπάρχουν LED φωτάκια στο έδαφος που ανάβουν **τυχαία**, με **διαφορετικά χρώματα** κάθε φορά.
- Στόχος είναι να τα πατήσουμε **γρήγορα**, σαν παιχνίδι αντίδρασης.

Είναι **διασκεδαστικό**, αλλά και χρήσιμο για την **κινητικότητα** και τη **συγκέντρωση** των παιδιών.

---

### Λιμνούλα και Γέφυρα

Το πάρκο περιλαμβάνει μία **λιμνούλα** και μια **κινητή γέφυρα**. Χρησιμοποιώντας **κεκλιμένα επίπεδα** και **servo κινητήρα**:

- Όταν πατάμε το **logo** στην πλακέτα **micro:bit**, η γέφυρα ανεβοκατεβαίνει αυτόματα.

---

## Ηλικίες

Το project υλοποιήθηκε από παιδιά ηλικίας **7-8 ετών**.

---

## Εκπαιδευτικοί Στόχοι

Μέσα από την υλοποίηση αυτού του project, τα παιδιά αναμένεται να:

- Αναγνωρίζουν τα χαρακτηριστικά ενός άμεσου δημόσιου χώρου (προσβασιμότητα, κοινή χρήση, ασφάλεια, ένταξη).
- Εξηγούν τη σημασία του **καθολικού σχεδιασμού** (*universal design*) για τη δημιουργία χώρων προσβάσιμων από όλους.
- Γνωρίσουν **βασικές αρχές προγραμματισμού** (π.χ. με Edison και micro:bit).
- Εξασκηθούν στον **οπτικό προγραμματισμό** με απλές εντολές και λογική ακολουθίας.
- Χρησιμοποιούν **αισθητήρες** και **κινητήρες** σε πρακτικές εφαρμογές.
- **Συνεργάζονται αρμονικά** σε ομάδες, οργανώνοντας τη δουλειά τους με καταμερισμό ρόλων.

---

## Γλώσσες Προγραμματισμού Ανοιχτού Κώδικα

- **Microbit Makecode**
- **EduBlocks**

---

## Υλικά και Κόστος

| Υλικό | Κόστος |
|-------|--------|
| BBC:Microbit V2 | 29.90 € |
| Sensor Shield V2.0 for Microbit (Keyestudio) | 9.80 € |
| Jumper wires (m-m, m-f, f-f) | ≈ 7.20 € |
| Micro servo motor 180° | 5.00 € |
| Servo micro 270° (lego-compatible) | 12.40 € |
| Edison robot | 59.90 € |
| Octopus Rainbow LED Strip (10 LEDs) | 5.00 € |
| Μακετόχαρτα foam 3mm | 7.00 € |
| Χαρτόνι γρασίδι | 1.29 € |
| Λοιπά είδη χειροτεχνίας | ≈ 10.00 € |
| Δομικά τουβλάκια τύπου LEGO | - |
| **Σύνολο** | **≈147.49 €** |

---

